<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Notiser on Fågelåret i Åstorp</title><link>https://astorpsfaglar.se/posts/</link><description>Recent content in Notiser on Fågelåret i Åstorp</description><generator>Hugo</generator><language>sv</language><lastBuildDate>Thu, 19 Feb 2026 00:00:00 +0000</lastBuildDate><atom:link href="https://astorpsfaglar.se/posts/index.xml" rel="self" type="application/rss+xml"/><item><title>Reflekterat ljus</title><link>https://astorpsfaglar.se/posts/2026/02/reflekterat-ljus/</link><pubDate>Thu, 19 Feb 2026 00:00:00 +0000</pubDate><guid>https://astorpsfaglar.se/posts/2026/02/reflekterat-ljus/</guid><description>&lt;p&gt;När solen skiner och marken är vit studsar ljuset upp från snön, och plötsligt blir rovfåglarna mer än silhuetter. Även en ormvråk på hög höjd har inte bara form utan även färg.&lt;/p&gt;
&lt;p&gt;Jag spanade efter kungsörn utan framgång. Kent Ivarsson hade bättre tur och rapporterar ett exemplar vid Tomarps mader. Ny art för året blev istället en steglits vid &lt;span class="location-link"&gt;Röda smedja&lt;/span&gt;, och i gåsflocken mellan smedjan och Tomarp räknade jag minst fyra bläsgäss bland grågässen.&lt;/p&gt;</description></item><item><title>Vinterhämplingsflock</title><link>https://astorpsfaglar.se/posts/2026/02/vinterh%C3%A4mplingsflock/</link><pubDate>Wed, 18 Feb 2026 00:00:00 +0000</pubDate><guid>https://astorpsfaglar.se/posts/2026/02/vinterh%C3%A4mplingsflock/</guid><description>&lt;p&gt;Häromdagen årskryssade jag två vinterhämplingar nere vid ån. Idag hittade Sara och jag en flock om mer än hundra individer på ett fält uppe vid &lt;span class="location-link"&gt;Brånnhus&lt;/span&gt;.&lt;/p&gt;
&lt;p&gt;Flockar av den här storleken hör inte till vanligheterna. De är rörliga, håller till på såväl marken som i trädtopparna, men de rör sig som en enda stor massa. Hundra fåglar i takt. Det gör dem lätta att hitta.&lt;/p&gt;
&lt;a href="https://astorpsfaglar.se/images/posts/2026-02-18-vinterhamplingsflock/vinterhamplingsflock.jpg" class="lightbox-link"&gt;
 &lt;img src="https://astorpsfaglar.se/images/posts/2026-02-18-vinterhamplingsflock/vinterhamplingsflock.jpg" alt="Vinterhämplingsflock vid Brånnhus" style="width: 100%; border-radius: 8px;"&gt;
&lt;/a&gt;
&lt;p style="text-align: center; font-style: italic; font-size: 0.9em; color: #666;"&gt;Vinterhämplingsflock vid Brånnhus&lt;/p&gt;</description></item><item><title>50 arter!</title><link>https://astorpsfaglar.se/posts/2026/02/50-arter/</link><pubDate>Mon, 16 Feb 2026 00:00:00 +0000</pubDate><guid>https://astorpsfaglar.se/posts/2026/02/50-arter/</guid><description>&lt;p&gt;Snön gör parkeringarna kring Rönneå otillgängliga. Jag fick passera över bron in i Klippans kommun och gå tillbaka på Åstorpssidan, mot Tomarp.&lt;/p&gt;
&lt;p&gt;Strax norr om landsvägsbron står fjolårets växtlighet kvar över snön i det område jag kallar Vångarna. Några fåglar flög ner mot marken. Den första en bofink. De andra två rörde sig mer rastlöst och höll ihop tätt. Vinterhämplingar. Troligen fåglar från norska kustlandskapet. Artens historiska rötter finns på den tibetanska högplatån. Därifrån följde de den tillbakadragande isen västerut, ända till de brittiska öarna. Vinterhämplingar är ofta oskygga. Jag hann ta en snabb bild genom kikaren.&lt;/p&gt;</description></item><item><title>Jakten på strömstare, del 2</title><link>https://astorpsfaglar.se/posts/2026/02/jakten-p%C3%A5-str%C3%B6mstare-del-2/</link><pubDate>Sat, 14 Feb 2026 00:00:00 +0000</pubDate><guid>https://astorpsfaglar.se/posts/2026/02/jakten-p%C3%A5-str%C3%B6mstare-del-2/</guid><description>&lt;p&gt;Första försöket på strömstare, vid &lt;a href="https://astorpsfaglar.se/posts/2026/01/jakten-p%C3%A5-str%C3%B6mstare/"&gt;Körslättaravinen&lt;/a&gt;, gav ingenting. Bäcken låg frusen. Klövaravinen borde vara bättre. Mer vatten, mer fart.&lt;/p&gt;
&lt;p&gt;Strömstaren står aldrig still. Jag söker den som en rörelse mot strömmen, en mörk figur som nickar och dyker.&lt;/p&gt;
&lt;p&gt;Till och med parkeringen vid Klöva hallar var blockerad. Backen till den övre parkeringen var för hal. Oplogad. Den lilla parkeringen likaså. Snön hade legat länge men bara ett fåtal däckspår syntes. Jag trixade mig till en plats och pulsade ner i ravinen. Kommungränsen går i Klövabäcken, så jag höll mig på Åstorpssidan.&lt;/p&gt;</description></item><item><title>Vem äter mest, vem äter sist?</title><link>https://astorpsfaglar.se/posts/2026/02/vem-%C3%A4ter-mest-vem-%C3%A4ter-sist/</link><pubDate>Fri, 06 Feb 2026 00:00:00 +0000</pubDate><guid>https://astorpsfaglar.se/posts/2026/02/vem-%C3%A4ter-mest-vem-%C3%A4ter-sist/</guid><description>&lt;p&gt;Efter nattens snöfall behövde fåglarnas matplats sopas ren. Koltrastarna satt runt omkring och väntade på att jag skulle bli klar. Den gamla cykelkorgen fungerar alldeles utmärkt som fågelmatare.&lt;/p&gt;
&lt;p&gt;De första talgoxarna var på plats redan i den tidiga gryningen. Allteftersom morgonen övergick i förmiddag ökade antalet besökare. På marken ett tiotal koltrastar, stundtals kajor och råkor. Ett tiotal gråsparvar höll mestadels till på marken, men någon enstaka åt direkt uppe på nätkorgen. Allt eftersom talgoxarna blev fler började även enstaka blåmesar dyka upp. En rödhake likaså.&lt;/p&gt;</description></item><item><title>Fjällvråken i Tranarp</title><link>https://astorpsfaglar.se/posts/2026/02/fj%C3%A4llvr%C3%A5ken-i-tranarp/</link><pubDate>Thu, 05 Feb 2026 00:00:00 +0000</pubDate><guid>https://astorpsfaglar.se/posts/2026/02/fj%C3%A4llvr%C3%A5ken-i-tranarp/</guid><description>&lt;p&gt;Vinterkylan håller i sig, men det är skånsk vinterkyla. Inte så långt under nollstrecket på termometern, men en isande kyla som skär ända in i märgen. Rönne å fryser till och lämnar bara små sträckor öppet vatten till fåglarna som söker det. Mellan gamla och nya Tranarpsbron har en stor mängd gräsänder samlats. Chansen att hitta mer fåtaliga arter bland dem är god, men inget hittills.&lt;/p&gt;
&lt;p&gt;Längs landsvägen genom Tranarp ser jag en mellanstor, bredvingad rovfågel stå nästan still i luften. Den ryttlar, hänger på samma punkt med stadiga, grunda vingslag medan den spejar ner mot marken. En ormvråk flyger sällan så. Fjällvråk?&lt;/p&gt;</description></item><item><title>Jakten på strömstare</title><link>https://astorpsfaglar.se/posts/2026/01/jakten-p%C3%A5-str%C3%B6mstare/</link><pubDate>Fri, 30 Jan 2026 00:00:00 +0000</pubDate><guid>https://astorpsfaglar.se/posts/2026/01/jakten-p%C3%A5-str%C3%B6mstare/</guid><description>&lt;p&gt;Vinterdagar som dessa går det ibland långt mellan fåglarna. Inte för att de inte finns där, men snö och vinande vind gör dem mindre synliga. I blåsten dränks locklätena och det är fortfarande lite för tidigt på året för att fågelsången ska ha kommit igång på allvar. Än är det mestadels talgoxar och någon enstaka blåmes som hörs. Under skymningstimmarna stämmer dock rödhakarna upp, ivriga att hävda sina vinterrevir.&lt;/p&gt;
&lt;p&gt;För den som bygger en årslista finns det arter man gärna vill säkra tidigt. Strömstare är en sådan. Vissa år hittar man dem enkelt, andra år är de övervintrande exemplaren betydligt färre. När de väl valt ut en sträcka av ett vattendrag brukar de dock vara trogna platsen dag efter dag.&lt;/p&gt;</description></item><item><title>Vita svanar, kall vind</title><link>https://astorpsfaglar.se/posts/2026/01/vita-svanar-kall-vind/</link><pubDate>Sun, 25 Jan 2026 00:00:00 +0000</pubDate><guid>https://astorpsfaglar.se/posts/2026/01/vita-svanar-kall-vind/</guid><description>&lt;p&gt;När skånevintern biter och det känns som om det tar lika lång tid att göra sig redo för att gå ut som tiden man faktiskt spenderar ute, är en årslista inte så dum att ha. Jag har fått ta mina tjockaste handskar. Med vinden känns minusgraderna dubbla. Typisk skånevinter.&lt;/p&gt;
&lt;p&gt;Det pågår inventering av övervintrande sångsvanar i hela Sverige, i regi av BirdLife Sverige. Det var en bra anledning att åka ner mot Tomarps kungsgård.&lt;/p&gt;</description></item><item><title>Havsörn startar Fågelåret</title><link>https://astorpsfaglar.se/posts/2026/01/havs%C3%B6rn-startar-f%C3%A5gel%C3%A5ret/</link><pubDate>Thu, 22 Jan 2026 00:00:00 +0000</pubDate><guid>https://astorpsfaglar.se/posts/2026/01/havs%C3%B6rn-startar-f%C3%A5gel%C3%A5ret/</guid><description>&lt;h2 id="målet-150-arter"&gt;Målet: 150 arter&lt;/h2&gt;
&lt;p&gt;Jag har under flera år funderat över hur många fågelarter jag skulle kunna se i Åstorps kommun under ett år. Tanken har legat och grott, men jag har aldrig satt igång på allvar. Så när en havsörn flög över vägen vid Sönnarslöv, längs vägen mellan Kvidinge och Klippan idag, gjorde jag slag i saken.&lt;/p&gt;
&lt;p&gt;För att komma fram till ett rimligt mål utgick jag från alla observationer i rapportdatabasen &lt;a href="https://artportalen.se"&gt;Artportalen&lt;/a&gt;. Drygt 200 arter har rapporterats från kommunen genom åren.&lt;/p&gt;</description></item></channel></rss>