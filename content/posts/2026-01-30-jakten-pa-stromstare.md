---
title: "Jakten på strömstare"
date: 2026-01-30
location: "Körslättsravinen"
species:
  - Större hackspett
  - Nötskrika
  - Grönsiska
  - Korp
tags:
  - vinter
  - årskryss
  - strömstare
coordinates:
  lat: 56.09874
  lon: 13.07474
---

Vinterdagar som dessa kan det ibland gå långt mellan fåglarna, inte för att de inte finns där men för att snö och vind gör dem mindre synliga. I vinden hör man lockläten sämre och det är fortfarande lite för tidigt på året för att fåglarna ska börja sjunga. Än är det mestadels talgoxar, någon enstaka blåmes och, under skymningstimmarna, revirhävande rödhakar som hörs.

Det finns dock en del arter som, om man jobbar på en årslista, gärna vill "säkra upp" under årets första månader. Strömstare är en sådan. Vissa år är det lätt att hitta en strömstare, andra år är de övervintrande strömstararna mer fåtaliga, eller åtminstone svårare att hitta. När de väl valt ut en sträcka av ett vattendrag kan man dock ofta finna dem där dag efter dag, vecka efter vecka.

Körslättsbäcken kan vara ett bra ställe, men än så länge var det mesta av bäckfåran täckt av is, så någon strömstare blev det inte idag. Det är dock värt att återkomma när isen släpper. Det finns framförallt en bra chans till inom Åstorps kommun: den lilla bit av Klövaravinen som hör hemma i Åstorps kommun... men den hann jag inte med idag.

Det blev ändå några nya arter för året. Först **större hackspett** och **nötskrika** vid Högalid. Därefter en överflygande **grönsiska** vid ravinen, och på vägen hem en **korp** vid grustagen i Maglaby.

*Fågelåret i Åstorp, 31/150*
