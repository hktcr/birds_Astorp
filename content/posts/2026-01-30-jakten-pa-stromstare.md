---
title: "Jakten på strömstare"
date: 2026-01-30
location: "Körslättsravinen"
species:
  - Större hackspett
  - Nötskrika
  - Grönsiska
  - Korp
tags:
  - vinter
  - årskryss
  - strömstare
coordinates:
  lat: 56.09874
  lon: 13.07474
---

Vinterdagar som dessa går det ibland långt mellan fåglarna. Inte för att de inte finns där, men snö och vinande vind gör dem mindre synliga. I blåsten dränks locklätena och det är fortfarande lite för tidigt på året för att fågelsången ska ha kommit igång på allvar. Än är det mestadels talgoxar och någon enstaka blåmes som hörs. Under skymningstimmarna stämmer dock rödhakarna upp, ivriga att hävda sina vinterrevir.

Det finns dock en del arter som vi som jobbar på en årslista gärna vill "säkra upp" under årets första månader. Strömstare är en sådan. Vissa år hittar man dem enkelt, andra år är de övervintrande exemplaren betydligt färre. När de väl valt ut en sträcka av ett vattendrag brukar de dock vara trogna sin plats dag efter dag.

Körslättsbäcken kan vara ett bra ställe, men idag var merparten av bäckfåran täckt av is. Någon strömstare syntes inte till. Det är värt att återkomma när isen släpper – den lilla bit av Klövaravinen som ligger inom Åstorps kommun erbjuder goda chanser längre fram.

Dagen gav ändå utdelning i form av fyra nya arter för året. Vid Högalid dök både **större hackspett** och **nötskrika** upp nästan samtidigt. En överflygande **grönsiska** noterades vid ravinen, och på vägen hem svepte en **korp** förbi grustagen i Maglaby.

---

![Vinter i Körslättsravinen](../../../../images/posts/2026-01-30-vinterravin.png)

*Fågelåret i Åstorp, 31/150*
