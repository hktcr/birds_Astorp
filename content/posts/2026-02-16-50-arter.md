---
title: "50 arter!"
description: "Femtio arter! Gulsparven vid Tofta Mölla blev den femtionde arten för fågelåret."
image: "/images/posts/2026-02-16-50-arter/vinterhämpling.jpg"
date: 2026-02-16
draft: false
location: "Vångarna · Utloppet av Röda-diket"
species:
  - Vinterhämpling
  - Skogsduva
  - Bläsand
tags:
  - vinter
  - årskryss
  - milstolpe
locations:
  - name: "Vångarna"
    lat: 56.13336
    lng: 13.08515
  - name: "Utloppet av Röda-diket"
    lat: 56.14244
    lng: 13.07728
coordinates:
  lat: 56.13336
  lon: 13.08515
---

Snön gör parkeringarna kring Rönneå otillgängliga. Jag fick passera över bron in i Klippans kommun och gå tillbaka på Åstorpssidan, mot Tomarp.

Strax norr om landsvägsbron står fjolårets växtlighet kvar över snön i det område jag kallar Vångarna. Några fåglar flög ner mot marken. Den första en bofink. De andra två rörde sig mer rastlöst och höll ihop tätt. Vinterhämplingar. Troligen fåglar från norska kustlandskapet. Artens historiska rötter finns på den tibetanska högplatån. Därifrån följde de den tillbakadragande isen västerut, ända till de brittiska öarna. Vinterhämplingar är ofta oskygga. Jag hann ta en snabb bild genom kikaren.

![En av de två vinterhämplingarna, smälter väl in mot fjolårets växtlighet](/images/posts/2026-02-16-50-arter/vinterhämpling.jpg)

Jag hann inte långt mot passagen under järnvägen innan en liten duva med klipp i vingarna drog förbi över mig. En ensam skogsduva. En fåtalig övervintrare.

Is på toppen och mjukare under. Skare. För några dagar sedan knappt märkbar, kändes inte på nedtramp, bara när foten drogs tillbaka upp genom snön. Idag känns skaren tydligt på såväl ned- som upptramp. Harens fotspår syns tydligt ovanpå snön. Den trampar inte igenom.

Stigen utmed ån låg dold under snön. Det gällde att vara försiktig. Trilla ner i ån får man inte göra i februari. Från Klippansidan hördes grågås och någon enstaka bläsgås. Få fåglar i ån, men vid Rödadikets utlopp fanns en samling gräsänder, några knipor, en storskrake och ... en hane och en hona bläsand.

Bläsänderna blev art nummer 50.

*Fågelåret i Åstorp, 50/150*
