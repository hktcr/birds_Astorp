---
title: "Fjällvråken i Tranarp"
date: 2026-02-05
draft: false
location: "Tranarp"
species:
  - Fjällvråk
  - Gräsand
tags:
  - vinter
  - rovfåglar
  - årskryss
coordinates:
  lat: 56.1234
  lon: 12.9876
---

Vinterkylan håller i sig, men det är skånsk vinterkyla. Inte så långt under nollstrecket på termometern, men en isande kyla som skär ända in i märgen. Rönne å fryser till och lämnar bara små sträckor öppet vatten till fåglarna som söker det. Mellan gamla och nya Tranarpsbron har en stor mängd gräsänder samlats. Chansen att hitta mer fåtaliga arter bland dem är god, men inget hittills.

Längs landsvägen genom Tranarp ser jag en mellanstor, bredvingad rovfågel stå nästan still i luften. Den ryttlar, hänger på samma punkt med stadiga, grunda vingslag medan den spejar ner mot marken. En ormvråk flyger sällan så. Fjällvråk?

Genom kikaren bekräftas snart misstanken. Stjärtens ovansida är kritvit. Längst ut syns ett brett, mörkt ändband följt av två tunnare tvärband, ett mönster som avslöjar en hane. Det mörka bröstet stärker könsbestämningen, och att bröstet är tvärvattrat visar att det är en äldre fågel. En fjällvråk född förra året hade haft strecken längs med bröstet istället, från hals till buk.

Fjällvråkar är inte ovanliga under Skånevintern, men de är relativt fåtaliga. Alltid en rolig art att se, och ett välkommet tillskott på årslistan.

<figure style="margin: 2rem 0; max-width: 700px;">
  <video controls width="100%" style="border-radius: 8px; margin-bottom: 1rem;">
    <source src="/videos/2026-02-05-fjallvrak-tranarp.mp4" type="video/mp4">
    Din webbläsare stödjer inte videouppspelning.
  </video>
  <img src="/images/posts/2026-02-05-fjallvrak-tranarp.jpg" alt="Fjällvråk sittande på marken i Tranarp" style="width: 100%; border-radius: 8px;">
  <figcaption style="font-style: italic; font-size: 0.9em; margin-top: 0.75rem;">Fjällvråken vid Tranarp: ryttlande över fälten och på marken efter lyckad jakt.</figcaption>
</figure>

*Fågelåret i Åstorp, 36/150*

