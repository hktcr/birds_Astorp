---
title: "Jakten på strömstare, del 2"
date: 2026-02-14
draft: false
location: "Klövaravinen (Klöva hallar)"
species: []
tags:
  - vinter
  - strömstare
  - ravin
coordinates:
  lat: 56.0850
  lon: 13.1050
---

Första försöket på strömstare, vid [Körslättaravinen](/posts/2026/01/jakten-på-strömstare/), gav ingenting. Bäcken låg frusen. Klövaravinen borde vara bättre. Mer vatten, mer fart.

Strömstaren står aldrig still. Jag söker den som en rörelse mot strömmen, en mörk figur som nickar och dyker.

Till och med parkeringen vid Klöva hallar var blockerad. Backen till den övre parkeringen var för hal. Oplogad. Den lilla parkeringen likaså. Snön hade legat länge men bara ett fåtal däckspår syntes. Jag trixade mig till en plats och pulsade ner i ravinen. Kommungränsen går i Klövabäcken, så jag höll mig på Åstorpssidan.

Som väntat mer vatten här, och mer fart, än i Körslättaravinen. Under snön döljer sig rinnare och vattensamlingar. Förr eller senare trampar jag igenom. Nedfallna träd, grenar, pinnar. Ett staket utan plan. Skånsk vildmark i miniatyrformat.

Lexie och jag gick hela vägen till trekommunersgränsen. Ingen strömstare. Antingen övervintrar den inte här, eller så håller den sig längre upp i bäcken. Utom räckhåll.

Vi stannade. Spanade så långt in i ravinen vi kunde. Sedan vände vi.

Hindren var enklare på tillbakavägen.

Solen stod rakt ner i ravinen. Under sommaren skymmer lövverket allt ljus. Nu låg bäcken öppen, upplyst. En strömstare hade gjort sig här. Men nej.

Även om strömstararna är sina vattendrag trogna är de rörliga. Det finns en god chans att de ändå är här. Jag ger mig inte.
